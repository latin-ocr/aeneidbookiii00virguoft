BOOK 111. 29

paupere‘—mansissetque utinam fortuna z—prosectus. 615
Hic me, dum trepidi crudelia limina linquunt,
inmemores socii vasto Cyclopis in antro

deseruere. Domus sanie dapibusque cruentis,

intus opaca, ingens. Ipse arduus altaque pulsat
sidera—di talem terris avertite pestem 2- 620
nec visu facilis nee dictu adfabilis ulli.

 

Polyphemus. From Zoega.

Visceribus miserorum et sanguine vescitur atro.

Vidi egomet duo de numero cum corpora nostro
prensa manu magna medio resupinus in antro
frangeret ad saxum, sanieque exspersa natarent 6²5
limina; vidi atro cum membra fluentia tabo
manderet et tepidi tremerent sub dentibus artus.
Haud inpune quidem: nec talia passus Ulixes
oblitusve sui est Ithacus discrimine tanto.

