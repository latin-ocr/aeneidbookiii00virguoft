4 VIRGIL's AENEm.

parce pias scelerare manus: non me tibi Troia

externum tulit aut cruor hic de stipite manat.

Heu suge crudeles terras, fuge litus avarum.

Nam Polydorus ego: hic confixum ferrea texit 45

telorum seges et iaculis increvit acutis.''

Tum vero ancipiti mentem formidine pressus ,

obstipui steteruntque comae et vox faucibus haesit.
‘Hunc Polydorum auri quondam cum pondere magno

infelix Priamus furtim mandarat alendum 50

Threicio regi, cum iam diffideret armis

 

Aucient altars.

Dardaniae cingique urbem obsidione videret.

Ille, ut opes fractae Teucrum, et fortuna recessit,

res Agamemnonias victriciaque arma secutus

fas omne abrumpit: Polydorum obtruncat, et auro 55
vi potitur. Quid non mortalia pectora cogis, '
auri sacra fames? postquam pavor ossa reliquit,
delectos populi ad proceres primumque parentem
monstra deum resero et quae sit sententia posco
Omnibus idem animus, scelerata excedere terra, 60
linqui pollutum hospitium et dare classibus Austros.
Ergo instauramus Polydoro funus, et ingens

aggeritur tumulo tellus ,ς stant Manibus arae

