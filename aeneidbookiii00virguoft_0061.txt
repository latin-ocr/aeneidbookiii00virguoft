BOOK 111. 11

Postquam altum tenuere rates nee iam amplius ullae
adparent terrae, caelum*undique et undique pontus,
tum mihi caeruleus supra caput adstitit imber

noctem hiememque serens, et inhorruit unda tenebris
Continuo venti volvunt mare magnaque surgunt 196
aequora; dispersi iactamur gurgite vasto;

involvere diem nimbi, et nox umida eaelum

abstulit; ingeminant abruptis nubibus ignes.
Excutimur cursu et caeeis erramus in undis. 200
Ipse diem noctemque negat discernere caelo

nec meminisse viae media Palinurus in unda.

Tres adeo incertos caeca caligine soles

erramus pelago, totidem sine sidere noctes.

Quarto terra die primum se attollere tandem · 205
visa, aperire procul montes ae volvere sumum.

Vela cadunt, remis insurgimus, haud mora, nautae
adnixi torquent spumas et caerula verrunt.

‘Servatum ex undis Strophadum me litora primum
excipiunt. Strophades Graio stant nomine dictae, 210
insulae Ionio in magno, quas dira Celaeno
Harpyiaeque colunt aliae, Phineia postquam
clausa domus mensasque metu liquere priores
Tristius haud illis monstrum, nee saevior ulla
pestis et ira deum St)‘giis.sese extulit undis. 215
Virginei volucrum vultus, foedissima ventris
proluvies, uncaeque manus et pallida semper
ora fame.

Huc ubi delati portus intravimus, ecce

laeta boum passim campis armenta videmus 220
caprigenumque pecus nullo custode per herbas.
Inruimus ferro, et divos ipsumque vocamus

in partem praedamque Iovem: tum litore curvo
exstruimusque toros dapibusque epulamur opimis.

At subitae horrifico lapsu de montibus adsunt 225

