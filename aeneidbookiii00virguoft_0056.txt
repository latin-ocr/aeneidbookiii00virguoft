6 VIRG1L's AENEID.

Vix ea fatus eram: tremere onmia visa repente, 90
liminaque laurusque dei, totusque moveri

mons circum et mugire adytis cortina reclusis.
Submissi petimus terram, et vox fertur ad aures:
“Dardanidae duri, quae vos a stirpe parentum

prima tulit tellus, eadem vos ubere laeto 95
accipiet reduces, Antiquam exquirite matremss

Hic domus Aeneae cunctis dominabitur oris,

et nati natorum et qui nascentur ab illis?

 

Cortina.

Haec Phoebus3 mixtoque ingens exorta tumultu
laetitia, et cuncti quae sint ea moenia quaerunt, 100
quo Phoebus vocet errantes iubeatque reverti.

Tum genitor, veterum volvens monimenta virorum,
“Audste, O proceres‚'' ait “et spes discite vestras,
Creta Iovis magni medio iacet insula ponto,

mons Idaeus ubi et gentis cunabula nostrae. 105
Centum urbes habitant magnas, uberrima regna3
maximus unde pater, si rite audita recordor,

Teucrus Rhoeteas primum est advectus in oras
Optavitque locum regno. Nondum Ilium et arces

